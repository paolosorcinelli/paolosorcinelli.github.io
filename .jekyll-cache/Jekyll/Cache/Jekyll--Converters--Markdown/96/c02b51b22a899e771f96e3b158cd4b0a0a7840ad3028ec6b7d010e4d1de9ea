I"}<p><img src="/assets/Copertine/1992.La follia della guerra.jpeg" alt="Copertina de &quot;La follia della guerra. Storie dal manicomio negli anni Quaranta&quot;" /></p>

<p>Edizione: <strong>Franco Angeli, Milano 1992</strong></p>

<p>In questo volume, per la prima volta, le cartelle cliniche degli archivi degli ospedali psichiatrici forniscono il pretesto per rileggere un periodo particolare della storia italiana contemporanea: la seconda guerra mondiale. Le diagnosi e le anamnesi di 431 ricoverati, militari e civili, nei manicomi di Mantova, Pesaro e Reggio Emilia fra il 1940 e il 1950, rimandano agli eventi del conflitto. Sono i ‘matti di guerra’ e le loro vicende, tra bombe e distruzioni, incursioni e violenze, tratteggiano l’irrazionalità delle avventure belliche al di là di ogni retorica e di qualunque ragion di stato. Le storie di questi malati, storie di uomini e di donne, di soldati coraggiosi, disperati, riluttanti, sono la testimonianza di un trauma collettivo che, negli aspetti più profondi ed emotivi, assume i contorni del dramma individuale. Un’originale cornice di fonti psichiatriche per riscoprire l’inquietante dimensione psicologica di coloro che furono sconfitti due volte: dalla guerra, con la sua fame, la sua violenza e le sue morti; dalla malattia psichica, con la sua emarginazione, la sua repressione, la sua tragica solitudine. Il materiale visionato non è che un campione di quanto custodito nei manicomi italiani e i casi di cui si sono seguite le tracce, una piccola parte dell’immenso archivio del disagio esistenziale e mentale. In quanto tale questa ricerca non è, nè vuole essere, una storia della pazzia o della psichiatria o della guerra, ma la storia di quelli che nella ‘follia della guerra’ si sono trovati coinvolti e di quelli che alla ‘follia della guerra’ hanno partecipato senza sapere di essere, sin dall’inizio, dei pazzi.</p>

:ET