---
title:  "DIECI STORIE NEL COMÒ."
date:   2011-01-01 00:00:00
categories: Pubblications
---

!["Dieci storie nel comò."](/assets/Copertine/2011.Dieci storie nel comò.jpeg)

Edizioni: **Bruno Mondadori, 2011**

Nel comò Maria ha messo il suo bambino e Anna le lettere di Augusto. Nel comò, quelli con la guerra nel cervello hanno messo il foglio di dimissione dal manicomio e il barbiere ha custodito il manoscritto del compaesano mezzo matto che andava in giro vestendosi da nunzio apostolico. Suor Celeste riponeva nel canterano (l'antesignano del comò) il "ferro' e le ostie consacrate, e altre donne e altri uomini i loro segreti per non aver figli, o i libri da leggere per capire come funzionava il mondo sotto sotto. Nei cassetti di un mobile di noce o di ciliegio sono rimasti per anni le paure del conte, il testamento del canonico che non voleva essere sepolto vivo e i ricordi della villeggiatura al mare. Insomma, per afferrare il passato, spesso è necessario frugare nel cassetto di qualche comò. 