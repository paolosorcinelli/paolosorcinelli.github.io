---
title:  "GLI OCCHI DI CIOLA<br>Viaggio nelle storie di paese"
date:   2021-01-01 00:00:00
categories: Pubblications
---

!["Gli occhi di Ciola."](/assets/Copertine/2021.Occhi ciola.jpg)

Edizione: **Biblioteca Clueb, 2020**

Tutto quello che leggerete è successo per davvero a uomini e donne che un tempo hanno sognato, fatto figli, pianto e bestemmiato in un paese in cui i Piceni stavano ancora rannicchiati nelle loro tombe e nessuno li aveva disturbati; il solletico si pronunciava *dighigch* e le buganze arrivavano con i geli dell'inverno e sparivano con la rugiada di maggio. A quei tempi, neanche tanto lontani, le strade erano bianche di polvere e costeggiate di querce e tamerici e finivano sempre fra la Valle dei Preti e il Fosso dell'Inferno, la Fonte della Bara e Monteschiantello, i Tufi e Vincareto, Case Romane e la Volpella. Qualche volta però, a saperle prendere per il verso giusto, portavano anche dappertutto, perfino in capo al mondo, a inseguire una vita, un'idea, o un miracolo.