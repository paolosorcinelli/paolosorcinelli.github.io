---
title:  "L'ALLUVIONE. </br>Il Polesine e l'Italia nel 1951."
date:   2011-01-01 00:00:00
categories: Pubblications
---

!["L'alluvione. Il Polesine e l'Italia nel 1951."](/assets/Copertine/2011-2014.L'alluvione copia.jpeg)

Edizioni: **UTET Libreria, 2011 - METAURO EDIZIONI, 2014**

Sessant'anni fa, nel 1951, l'Italia andava sott'acqua in un susseguirsi di frane e di nubifragi. Dopo il Ferrarese e la Valtellina, il Comasco e il Trentino, il Piemonte e l'Umbria, agli inizi di ottobre un afflusso d'aria fredda di origine atlantica si scontrò con un fronte caldo proveniente dalla Tunisia. Una forte perturbazione interessò la Sardegna, la Sicilia e la Calabria, provocando 110 morti, 10 mila senzatetto e l'abbandono di quattro paesi. Infine, a novembre, la piena del Po, le rotte di Occhiobello e la ìgrande alluvione del Polesine, un territorio che qualcuno definiva un angolo d'Africa a pochi chilometri da Bologna e da Venezia.
Nei primi affannosi e caotici tentativi di soccorso, un camion carico di fuggiaschi travolto dalle acque e divenne il simbolo della prima tragedia dell'Italia repubblicana alle prese con i problemi della ricostruzione, delle contrapposizioni ideologiche della guerra fredda, del patto atlantico e della riforma agraria. 
100 mila ettari di terra allagati, 200 mila persone in fuga, 700 case distrutte, migliaia di animali annegati e un numero imprecisato di vittime.
Un bilancio che sconvolse il Paese e che emozionò l'opinione pubblica di tutto il mondo.